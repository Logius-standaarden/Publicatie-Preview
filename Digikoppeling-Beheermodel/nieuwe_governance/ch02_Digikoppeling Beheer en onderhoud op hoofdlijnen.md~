# Digikoppeling Beheer en onderhoud op hoofdlijnen

## Scope beheer

Het beheer van de Digikoppeling-standaard omvat het geheel van processen, besturing, organisatie, informatievoorziening en hulpmiddelen die noodzakelijk zijn om gebaseerd op open standaarden ook Digikoppeling zelf als open standaard in stand te houden, te onderhouden en door te ontwikkelen.

De Digikoppeling is beschreven in een set van documenten. Deze set is als volgt opgebouwd:

Alle met de kleur groen aangegeven documenten vallen onder het beheer zoals geformaliseerd in het Beheermodel en releasebeleid.

De Nederlandse Overheid Referentie Architectuur (NORA) maakt geen deel uit van het in dit document beschreven beheer van de Digikoppeling-standaard, maar bevat wel belangrijke informatie over Digikoppeling en haar toepassing.

De Digikoppeling Koppelvlakstandaarden bevatten meerdere profielen waarin een samenhangend interactiepatroon voor berichtuitwisseling is beschreven<sup>2</sup>.

<sup>2</sup>: Een Digikoppeling service (Service Provider en Service Requester) werkt altijd volgens een vooraf bepaald profiel voor berichtenuitwisseling volgens een Koppelvlakstandaard.

"Gebruik en achtergrond Digikoppeling-certificaten" en de Best Practice documenten zullen blijvend beheerd worden, maar volgens afwijkende procedures. Deze documenten vereisen niet dezelfde strikte besluitvorming aangezien zij een toelichting vormen bij de Koppelvlakstandaarden en architectuur.

Het beheer heeft ook betrekking op de bij de Digikoppeling-familie behorende documenten, bestanden en voorzieningen, zoals nieuws en persberichten, factsheets, presentaties, opleidingsmateriaal, relatiegegevens van Digikoppeling participanten. Het beheer hiervan vraagt echter ook een minder formele besluitvormingsprocedure.

Bij de Digikoppeling horen de volgende ondersteunende hulpmiddelen en ICT voorzieningen:

- Digikoppeling OIN Register en het hieraan gekoppelde CPA-register ,

- Digikoppeling Compliance Voorzieningen (WUS, ebMS2, grote berichten),

Het beheer over deze voorzieningen is in bestaande beheerprocedures van Logius ondergebracht.

## Belanghebbenden

Veel verschillende partijen hebben direct dan wel indirect belang bij de ontwikkeling, de implementatie en het gebruik van de Digikoppeling-standaard. Dit geldt dus ook voor het beheer en onderhoud ervan. In onderstaand schema zijn de belanghebbenden aangegeven.

![Belang bij DIgikoppeling](media/DK_belang_bij_digikoppeling.png "Belang bij DIgikoppeling")

De Digikoppeling standaard wordt in stand gehouden en doorontwikkeld door participatie van de belanghebbenden. Ruwweg zijn drie rollen te onderkennen, de vraagkant, de aanbodkant en de ondersteuningskant:

- De vraagkant bestaat uit organisaties die Digikoppeling koppelingen gebruiken voor de eigen informatievoorziening, sectoren die Digikoppeling gebruiken als standaard voor (keten)integratiedoeleinden en e-overheidsprojecten die Digikoppeling toepassen.

- De aanbodkant bestaat uit ICT leveranciers die de producten maken voor ondersteuning van de open standaarden waarop Digikoppeling is gebaseerd (adapter-leveranciers of diensten-leveranciers). Onder de aanbodkant rekenen we ook standaardisatie-organisaties (OASIS, W3C e.d.) waar de standaarden waarop Digikoppeling is gebaseerd vandaan komen.

- De ondersteuningskant bestaat uit de beheerders van de Digikoppeling-standaarden en beheerders van de Digikoppeling-voorzieningen. Expertise voor Digikoppeling is ook verkrijgbaar in de markt.

Afhankelijk van eigen doelstellingen, verantwoordelijkheden en belangen zullen belanghebbenden op een andere wijze participeren.

## Structuur van participatie en ondersteuning

In het beheer van Digikoppeling kunnen belanghebbenden participeren in vier vormen:

1. Digikoppeling Community,

2. Digikoppeling Technisch Overleg,

3. ~~Klantenraad gegevens, (hoogambtelijk) Overheidsbreed Beleidsoverleg Digitale Overheid (OBDO)~~

In deze groepen zijn de diverse rollen uit de vraagkant, aanbodkant en de ondersteuningskant vertegenwoordigd. De participatie beperkt zich tot de eerder beschreven scope en omvat geen (Digikoppeling-)voorzieningen.

| Participatievorm                                     | Accent              | Rol participant                                                                                                                                                                                                                                        | Ondersteuning door beheerder                                                                                                                                                                                     |
|------------------------------------------------------|---------------------|--------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------|
| Digikoppeling Community                              | Vrij, geen accent   | Volgen van en interacteren met Digikoppeling ontwikkelingen                                                                                                                                                                                            | Beantwoorden supportvragen Beheren community  Optreden als moderator                                                                                                                                             |
| Digikoppeling Technisch Overleg (min. 2x per jaar)   | Inhoud              | Samen met andere experts: Inhoudelijk ontwikkelen van Digikoppeling onderdelen en bijbehorende documentatie Voorbereiden van de release-planning                                                                                                       | Analyseren, ontwerpen en uitwerken van specificaties Volgen en beïnvloeden van aanpalende standaarden Organiseren bijeenkomsten Opstellen en verspreiden notulen Beschikbaar stellen Digikoppeling specificaties |
| ~~Klantenraad Gegevens uitwisseling~~                    | Prioritering proces | Samen met andere participanten: Prioriteiten stellen voor de ontwikkeling, roadmap van nieuwe releases van Digikoppeling koppelvlak standaarden Vaststellen roadmap van de standaard. Voorportaal OBDO Vaststellen Digikoppeling *minor* releases<sup>3</sup>  | Analyseren, ontwerpen en uitwerken van beleidszaken, (release)planning, versterkingen  Secretariaat Klantenraad                                                                                                  |
| ~~OBDO~~                                                 | Bestuurlijk besluit | Samen met andere bestuurders: Vaststellen Digikoppeling *major* releases3  Vaststellen beheermodel van de standaard. Vaststellen externe publicaties over Digikoppeling beleid en releases                                                             | Doorgeleiding van de Klantenraad en inbreng via secretariaat OBDO  Publiceren Digikoppeling standaard en andere Digikoppeling-informatie                                                                         |

<sup>3</sup>: Zie bijlage D voor meer informatie over versionering.

Het OBDO de Klantenraad gegevens worden geacht in hun besluiten het belang van gebruik van Digikoppeling in het gehele organisatorische werkingsgebied mee te wegen.

## Releasebeleid

De te beheren Digikoppeling standaard en haar onderdelen zullen zowel gezamenlijk als elk afzonderlijk onderhevig zijn aan beheer en onderhoud. Het beleid dat gehanteerd wordt voor aanpassingen van de Digikoppeling is als volgt:

### Participatie

1. Uitbreidingen en aanpassingen in (een onderdeel van) de Digikoppeling-standaard komt tot stand door participatie van de verschillende belanghebbenden.

2. Belanghebbenden kunnen op vier manieren participeren: als lid van de Digikoppeling Community en/of het Digikoppeling Technisch Overleg en/of als lid van de Klantenraad gegevensuitwisselingen/of als lid van het OBDO.

3. Deelname aan de Digikoppeling-Community staat open voor alle belanghebbenden; deelname aan het Digikoppeling Technisch Overleg vindt plaats na goedkeuring door Logius<sup>4</sup>; deelname aan de Klantenraad staat open voor alle overheidsorganisaties. Deelname aan het OBDO is bepaald in het instellingsbesluit van het OBDO<sup>5</sup>.

4. De samenstelling van de overleggen dient zodanig te zijn dat de eigenaar van de Standaard (MinBZK) deze als gezaghebbend beschouwt.

<sup>4</sup>: Logius kijkt hierbij of de belangstellende partij ook een belanghebbende partij is.

<sup>5</sup>: https://zoek.officielebekendmakingen.nl/stcrt-2018-9728.html

### Nieuwe releases

1. De Digikoppeling-standaard dient in principe zo stabiel te zijn dat nieuwe releases van de standaard bestaande implementaties van een oudere release niet tot migratie verplichten.

2. Nieuwe releases van de standaard dienen als nieuwe profielen binnen een Koppelvlakstandaard naast de bestaande profielen gerealiseerd te worden (uitbreiding). Indien dit niet mogelijk is wordt gestreefd naar het interoperabel (engels: backwards compatible) zijn van profielen met voorgaande releases (interoperabele verandering). Bij wijzigingen waarin ook dit niet mogelijk is, vindt een expliciete afweging plaats van de geboden verbetering ten opzichte van het belang van bestaande implementatie (beperking impact).

3. Wijzigingsaanvragen kunnen door belanghebbenden worden ingediend bij de beheerder.

4. Het Digikoppeling Technisch Overleg is verantwoordelijk voor de beoordeling van ingediende wijzigingsaanvragen, uitwerken ervan in RFC’s en de inhoudelijke (door)ontwikkeling van de te beheren Digikoppeling-onderdelen.

5. De Digikoppeling-beheerder zorgt voor de voorbereiding van de releaseplanning.

6. De klantenraad gegevensuitwisseling beoordeelt de releasevoorstellen en stelt het beleid en de roadmap<sup>6</sup> van nieuwe releases van de Digikoppeling-standaard vast in het releaseplanningsproces.

7. Bij het vaststellen van de inhoud van een nieuwe release van een Digikoppeling onderdeel wordt gestreefd naar consensus in de klantenraad . Als consensus uitblijft zal de Digikoppeling beheerder, samen met het Ministerie van BZK de inhoud van een nieuwe release vaststellen.

8. Bij het vaststellen van een nieuwe release zal de klantenraadook uitspraken doen over het ondersteunen van oude releases.

9. Maximaal kunnen twee (opéénvolgende) releases van een Digikoppeling onderdeel gelijktijdig de status „In Gebruik‟ hebben<sup>7</sup>.

10. De releasetermijnen voor de verschillende Digikoppeling-onderdelen zijn afgestemd op de omgeving waarin deze worden gebruikt. Koppelvlak standaarden hebben bijvoorbeeld een kortere releasetermijn dan de bovenliggende Architectuur. De releasetermijnen staan opgesomd in paragraaf 3.4.1.

11. In bijzondere gevallen kan van de releasetermijn worden afgeweken. Deze gevallen zijn verbijzonderd in paragraaf 3.4.1.

12. Op het moment dat het functionele toepassingsgebied van Digikoppeling, waarvoor het pas-toe-of-leg-uit- regime geldt, wijzigd, wordt dit voorgelegd aan Forum Standaardisatie & het OBDO zodat het regime kan worden bekrachtigd voor dit nieuwe toepassingsgebied.

<sup>6</sup>: De releasekalender is te vinden op [www.e-overheid.nl](http://www.e-overheid.nl).

<sup>7</sup>: Het streven is dat een nieuw release uitsluitend uitbreidingen ten opzichte van de vorige release bevat. Daardoor voldoen implementaties van de oude release automatisch ook aan deze nieuwe release. In dit geval zal alleen de nieuwe release de status 'In Gebruik' krijgen.

### Aansluiting op andere standaarden

Digikoppeling sluit aan op onderstaande standaarden. De aansluiting vindt plaats binnen de vastgestelde releasetermijnen van de Digikoppeling onderdelen.

1. Digikoppeling volgt de ontwikkeling van internationale standaarden (zoals W3C en OASIS) in het algemeen en die voor de daarin opgenomen standaarden zoals WUS, ebMS en http in het bijzonder.

2. De Digikoppeling-standaard volgt de Nederlandse Overheid Referentie Architectuur (NORA).

3. De Digikoppeling-standaard en in het bijzonder "Gebruik en achtergrond Digikoppeling-certificaten" sluiten aan bij de PKI.Overheid.

### Publicatie

1. De Digikoppeling beheerder zal na besluitvorming in de klantenraad de Roadmap en de specificaties van de betreffende Digikoppeling onderdelen publiceren.

2. De beheerder zal zich inspannen om een publicatie van een nieuwe release van de Digikoppeling Koppelvlak standaarden binnen enkele maanden te laten volgen door beschikbaar komen van nieuwe Compliance Voorzieningen.

3. In de publicatie wordt per Digikoppeling onderdeel onderscheid gemaakt in vier statussen van ontwikkeling. De te onderscheiden statussen zijn:

| Afkorting | Status van een Digikoppeling onderdeel | Beschrijving van de status                                                                                                                                                                                                                                                                             |
|---------------|--------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| IO            |  In Ontwikkeling                           | Een (nieuwe release van een) Digikoppeling onderdeel is “In Ontwikkeling” wanneer er met medeweten en medewerking van participanten aan gewerkt wordt en wanneer dit onderdeel of deze release nog niet voor de buitenwereld is gepubliceerd.                                                              |
| IG            |  In Gebruik                                | Als een (nieuwe release van een) Digikoppeling onderdeel gereed is, stellen het Digikoppeling Technisch Overleg en de Klantenraad de status ‘In Gebruik’ vast. Door deze vaststelling worden gebruikers en ICT-leveranciers opgeroepen deze nieuwe release op te nemen in software en in gebruik te nemen. |
| EO            |  Einde Ondersteuning                       | Het Digikoppeling onderdeel met de status “Einde ondersteuning” wordt niet meer ondersteund door de Digikoppeling beheerder. De kennis en informatie voor vragen en support is bij de beheerder niet langer beschikbaar.                                                                                   |
| TG            |  Teruggetrokken                            | Een Digikoppeling onderdeel krijgt de status “Teruggetrokken” indien een release van een Digikoppeling onderdeel niet bruikbaar blijkt (bijv. vanwege implementatieproblemen).                                                                                                                             |

### Implementatie en gebruik

1. Leveranciers en gebruikers worden geadviseerd de meeste recente release met de Status “In Gebruik” zo spoedig mogelijk in software te implementeren respectievelijk deze toe te passen.

2. De keuze om functionaliteiten wel of niet toe te passen is een verantwoordelijkheid van de gebruiker.

3. Om migraties te vereenvoudigen wordt gebruikers geadviseerd om in hun programma‟s van eisen op te nemen dat applicaties, die gericht zijn op integratie, ten minste twee opeenvolgende Digikoppeling-standaarden gelijktijdig moeten ondersteunen. Het betreft applicaties zoals middleware, brokers, servicebus en distributiesystemen.

### Overige principes

1. De standaarden die binnen Digikoppeling toegepast worden, voldoen aan de door het Forum Standaardisatie vastgestelde criteria van een open standaard<sup>8</sup>. Er zijn geen toetredingscriteria van toepassing om te participeren in de ontwikkeling van de open standaarden.

2. Over de open standaarden inclusief specificaties en andere relevante documenten kan vrijelijk en op royalty-free basis worden beschikt. Alle informatie is daarom beschikbaar op of via de website van de Digikoppeling beheerder en bijdragen aan Digikoppeling door partijen maken dit mogelijk.

3. Er zijn geen beperkingen omtrent het hergebruik van de Digikoppeling-standaarden. Echter, het is niet wenselijk dat er afgeleide dialecten of varianten van de Digikoppeling-standaard ontstaan. Wanneer gebruikers afwijken van de Digikoppeling standaard zullen zij deze afwijkingen conform het pas-toe-of-leg-uitregime voor het Rijk verantwoorden.

4. Het beheer en onderhoud van de Digikoppeling standaard verloopt volgens vastgelegde processen (zie Bijlage A) en informatievoorziening (zie Bijlage B).

<sup>8</sup>: https://www.forumstandaardisatie.nl/sites/bfs/files/Toetsingsprocedure%20en%20criteria%202.2_0.pdf


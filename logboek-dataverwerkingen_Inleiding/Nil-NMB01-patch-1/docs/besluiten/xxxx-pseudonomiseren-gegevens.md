# Pseudonimiseren data

- Dit onderdeel is niet normatief. 
- Status: final 
- Datum: 2024-12-04



## Context

Bij vastleggen betrokkene wordt in veel gevallen een BSN vastgelegd, of een ander nummer bijvoorbeeld vreemdelingennummer of objectnummer. Wanneer we inhoud van verwerkte data-objecten gaan vastleggen dan betreft dat ook dit soort data. Uit wet en regelgeving (bijvoorbeeld AVG) volgt dat pseudonimiseren wenselijk is.

## Vraag:
Moeten we in de standaard beschrijven hoe men pseudonimisering moet aanpakken?

## Overwegingen:

•	Pseudonimisering en het weer ‘ont-pseudonimiseren’ is iets wat binnen de organisatie relevant is, om onder andere de inzage-API te kunnen laten functioneren.

•	Het is niet nodig om pseudoniemen buiten de grenzen van de organisatie uit te wisselen.

•	Als burger Inzage-API's gebruikt, bestaat dat uit een reeks achtereenvolgende calls met organisaties waaruit client-side wordt afgeleid hoe het een en ander zich tot elkaar verhoudt.

•	Door organisaties vrij te laten in hun implementatie, is het eenvoudiger om de standaard te implementeren.

•	Pseudonimiseren is ook relevant buiten deze standaard, daarom kunnen we niet in deze standaard definiëren hoe het geïmplementeerd moet worden. 


## Besluit

•	Juridisch is het pseudonimiseren van data niet VERPLICHT. Er is een verplichting om persoonsdata adequaat te beveiligen. Pseudonimisering is een mogelijke maatregel. We kiezen daarom voor een AANBEVELING in plaats van een VERPLICHTING.

•	In de standaard zetten we de aanbeveling om te standaardiseren, waarbij de implementatie aan de organisatie is ("Het is AANBEVOLEN om ...").

